---
title: "Як перестати писати листи ніби нездара"
date: 2018-05-20T10:04:30+03:00
draft: true
---

Я обожнюю електронну пошту, це як месенджер 90-х, який зробили правильно. І ось, чим більше мені пишуть українці, тим більше мені хочеться закритися у ванній і плакати! Плакати гірко, голосно, щоб чули сусіди і розуміли - знову хтось написав йому повню х-ню.. 

Кожного дня на мої маленькі поштові скриньки приходить від 5 до 10 повідомлень і я перевіряю кожну! Кожну бл-ха, я працюю краще ніж українські воєнкомати і старанніше ніж консьєржи у гуртожитках. І не тому що я самотній самозакоханий ідіот, а тому що:

 - хтось витратив час, написавши мені
 - я сам підписався і чекаю, поки хтось витратить час, написавши мені :)


## Зробимо це швидшим
 Якщо читати увесь текст нудно, я додам хештеги для навігації.

 - #приклад - приклад листа
 - #структура - частина структури і короткий опис


## Ну і шо, ну і шо?

Я про те, що емейли, так як і месенджери (телеграми, фейсбуки, інста, вацап!!, вічат, аймесенджер, смс, навіть, бог мене пробачить, вайбер) усі - це асинхронні способи комунікації, якими потрібно вміти користуватися. Як часто вам казали: "Ти взагалі слухаєш мене?", "Якщо тобі не цікаво, я можу не розповідати '("? Знаю, що казали, не обманюйте. Сьогодні я хочу поговорити лише про електронні листи і це супер складно.


## Ну ок, ну ок

Перше, про що потрібно подумати, перш ніж говорити про листи - це для чого електронні листи придумані? Якщо вам пощастило, ви молоді, у вас кольорові фотографії з дитинства і ви ніколи  не писали звичайний лист, то е-лист придуманий, для обміну інформації між людьми. Йопти, просто як, так? Я знаю (с) Кеп

Якщо у вас раптом немає електронної адреси - не вірю або заведіть і напишіть мені, коли вам буде 18. 

Грубо кажучи, я поділю листи на 2 типи:

- потрібно донести інформацію
- потрібно обмінятися інформацією

Перший, мега-простий, відправити фотографію родичам, хлопцю, дівчині, мені, собаці, кого любите, тому і пишете. Отримав - не отримав, сам винний, перевіряти скриньку потрібно. Як приклад, сюди можна додати сюди інфу про реліз вашого продукту, знижку на квитки до супер крутої конференції і все таке.

Другий - складніший і значить, що ви очікуєте реакцію. І ось тут починаються проблеми.

## Якісь проблеми?

Проблеми, які нас не вчили вирішувати в школі, а значить - можна і не вчитися їх вирішувати, правда? У нас величезна національні біда, немає англійської і немає хороших листів. Давайте подивимось чому.

Один із величезних плюсів е-листів в тому, що вони коштують нічого. Цим усі і користуються. Уявіть, якби вам на пошту кожного дня приходило 50 листів, 100 листів, 250 листів? Через тиждень з макулатури можна побудувати ліс. Звучить нереально? Більше ніж, поки я сиджу вдома, п"ю пиво і я полковник - мені ніхто не пише, як тільки я починаю підривати дупцю, кількість листів росте експоненційно (це рисочка така, яка вгору йде і прогинається на початку від кількості їжі, яку з"їдала та скотина за сусіднім столиком у макдаці).


Тепер, маючи 50, та навіть 10 листів вдень уявіть, що вам потрібно прочитати їх і відписати. Так-так, якщо писати листи, як цей пост, то до ранку можна закінчити читати, все що прийшло сьогодні. А тепер уявіть себе із іншої сторони, ви - людина, яка написала отой один лист із 50-ти і вам потрібно максимально підпищити шанси на його прочитання або ще гірше, потрібно, щоб вам відписали. Я не буду говорити, про аби відписали. нас цікавить результат, а не абияк.

## То що там писати, за-в уже


### Давайте про заголовок 

#структура

Якщо уявляти, що мій лист будуть читати десь разом із 49-ма іншими, я хочу, щоб людина, прочитавши тему повідомлення, могла відразу відповісти на мою проблему/запитання. Нафіга ж тоді увесь текст у листі? ОТОЖБОБЛЯ! Супер багато листів містять рівно 0 корисної інформації і читати я її хочу/буду лише сидячи в туалеті, і навіть це буде нудно і не на весь списаний кимось елекронний папірус.

Я зовсім не кажу, що текст не потрібний, уявіть ситуації, коли нереально пояснити усі деталі в заголовку або потрібна додаткова інформація. Ось тут можна відірватися на повну, але ще не зараз.

### А якщо про перші рядки?

#структура

У кожного емейл-клієнта існує така штука, як попередній перегляд листа. Це, зазвичай, перші 2-3 речення, і якщо основне повідомлення не помістилося лаконічно у заголовок - ЛАКОНІЧНО розписуємо суть пропозиції/запитання. В ідеалі, я, як писака, я хочу, щоб читач зрозмуів суть пропозиції за 2-3 секунди і відписав "Я згодна!".

Все решта, можна вважати "туалетною інформацію" і давати її потім, якщо принцесі буду нудно у башні і вона захоче почитати.

### А якже дізнатися хто переспить із матір"ю драконів?

Саме так, буває, описати в 3-и речення нереально і потрібно додати більше деталей. Стратегія та ж -
ідеально зрозуміла тема і тоді тільки тіло, Але!

Візьмемо правило Парето, якби я його не любив, першим буде маленький абзац про те, що нам потрібно і чому, це дуже важливо, і чому читач повинен мені це дати.



Після опису вашої цілі можна дати детальніші пояснення чому і в чому  вигода читача. Чітко, зрозуміло, як довбабний контракт, щоб не потрібно було додаткових деталей (#структура)
Суть цього місця, дати всю, ше раз напишу, всю! інформацію, яка потрібно об"єтку для прийняття рішення. Сюди вкладаємо усі ссилки, документи, скан-копії паспорта, все, що у вас можуть попросити у наступному листі. Він повинен бути детальним як розповідь про нового хлопця подрузі.



Давайте спробуємо (#приклад):

Марічка, я хочу зустрітися в суботу о 14-00

Як тебе побачив, так думати не можу, і їсти вночі, і спати вдень, давай в цю суботу о 14-00 на Палаці. Згодна?


## Щось сухо, зовсім сухо

Згодний, тут не вистачає романтики. Люди, такі романтики, що придумали прелюдія і перед тим, як написати, те що вам потрібно - варто привітатися. Давайте виправимо (#приклад)

Марічка, сама знає, що вона Марічка, ти ж бл-ха їх пишеш, тому забираємо з теми і пишемо Привіт!


Я хочу зустрітися в суботу о 14-00

Марічко, привіт!

Я досі не можу тебе забути, те як ти перечипилася через бордюр і втрималася на підборах - незабутньо! Я дуже хочу тебе побачити ще раз в суботу о 14-00. Згодна?


### Ах ти маленький егоїст!

Я сподіваюсь ви це помітили, я намагався зробити це дуже явно і я вірю у ваші сили. Тут занадто багато Я. Кожен лист - він про вашого читача, не про вас, не про ваші потреби, не про Джона Сноу, а про улюбленого, найпрекраснішого в світі, єдиного і унікального - ч и т а ч а!

Давай виправимо (#приклад):

Давай зустрінемось в суботу о 14-00

Марічко, привіт!

Досі не можу тебе забути як ти перечипилася через бордюр і втрималася на підборах - незабутньо! Дуже хочу побачити тебе ще раз в суботу о 14-00. Згодна?


Вже краще. Ніяких я - тільки Марічка, запам"ятали?

## А що якщо це не Марічка?

А що якщо це не та Марічка? Давайте подумаємо, що робити, якщо це не та Марічка, з якою ви зустрічаєтесь кожної суботи на Палаці. Тоді їй потрібно дати більше причин прийти, це важливо.

#структура

Після короткого меседжа, додаємо усі причини.


Зустріч в суботу о 14-00 на Палаці

Марічко, привіт!

Знаю, це звучить дивно, але я досі не можу забути як ти перечепилася через той бордюр і дуже хочу побачити тебе ще раз в суботу о 14-00. 


Ти мабуть думаєш, ей, хто це такий, чому я повинна прийти у вихідний і не провести цілий день із котом і новою серією "Секс у маленькому Житомирі". Звичайно так зараз ніхто не робить, але, оскільки, ти здалась (кожне я, яке лізе в лист, замінюємо на "Ти" і, якщо заходить, додаємо комплімент) дуже граціозною і мені здається, що у тебе є чому навчитися. Ти дуже зацікавила мене як особистіть (боже як це важко) і думаю нам є про що поспілкуватися. (тепер важка артилерія, Марічка почне запитувати, а хто ти такий, а де твоє фото і тд)

Якщо тобі цікаво хто цей невіглас (краще ніж ще одне "Я", "Я" - це великий гріх у листах), то ось мій фейсбук (лінка) і фото. (Фото можна приліпити прямо у тіло або замінти його на важливий скріншот). Коли раптом потрібна податкова декларація за рік і справка від лікаря, то їх можна знайти у вкладеннях до листа.

### Що якщо у мене багато плюсів і про всі не встигну розписати

Буває, що крім декларації і зовнішності Тома Хідлстона у вас є квартира, автомобіль, салон краси і великий мрія! Куди це все помістити?


Головна ідея така - писати все, дотримуючись 2 правил

- Якщо щось можна викинути і суть не втратиться, значить викидаємо
- Дати можливість зрозуміти усі плюси пройшовшись очима

#### Дати можливість зрозуміти усі плюси пройшовшись очима

В ідеалі відилити слова курсивом або товстим шрифтом. Ще краще, виділити окремі словосполучення, які читаючись разом складуються у речення, на#приклад:

Тема

Мета

Тіло

Якщо тобі цікаво **хто** цей невіглас, то ось **мій фейсбук** (лінка) і фото. Коли раптом потрібна **податкова декларація** за рік і **справка від лікаря**, то їх можна знайти у вкладеннях до листа.
Дуже хочу посадити **тебе** на величезний літак Мрія і **полетіти** разом **на балі** і з"їздити на мою **улюблену тусовку міні куперів**

Звичайно тут я трішки переборщив, але якщо у вас є список причин, або окремі тези, які переконають людину - виділяйте. Якщо товстий шрифт занадто кидається в очі, то беріть курсив або виносьте в окреме речення перед описом. 

Є ще варіант винести в окремі речення або зробити все окремими абзацами. Експериментуйте, ваше завдання - переконати і донести ціль! Вперед!  

## А поговорити?

Наче найцікавіше вже пройшло, але ж хочеться ще чогось, наче білосніжку поцілували, вона прокинулась і фільм закінчився. Потрібне закінчення і бажано хороше.

#структура

Після усього описаного вище, а саме:

- Чітка і Зрозуміла тема листа
- Короткий опис цілі написаного (2-3 речення)
- Усіх додаткових фактів і причин зробити, те що написано у меті та добре виділених причин.

Потрібно закінчити лист

Тема (кілька слів)

Мета (1е-3и речення)

Тіло

Дякую, що ти все ж таки прочитала мій лист, сподіваюсь ми зустрінемось і ти проведеш сьогодні хороший день.

Цілую,

Ілон Марк,

СІО, ІРО, Клуб21


### Ну всьо, я готов!

Не поспішай, Люк, шлях сили важкий і тернистий. Що робити, якщо ми хочемо підвищити шанси? Як "хороший" український алкоголь його потрібно розбавити. Цей варіант підходить також, якщо у вас не Марічка, а Дженні, тому що Дженні, крім усієї романтики потребує всесвітньої ввічливості, тонни вибачень, побажань усіх котів світу і трішки ванільки у чай.

#приклад #структура
 
Тема

Мета

Привіт,

Сподіваюсь найкращу дівчину у цьому кварталі не дуже відволікає цей лист і у тебе сьогодні склався найвдаліший ранок, адже хіба може бути по-іншому у принцеси.

Я досі не можу забути як ти там впала і далі все таке...

Тіло (даємо причини)

Якщо раптом у тебе не буде можливості зустрітися в суботу, всеодно хочу подякувати тобі і залишити свої контакти. Раптом зможу допомогти або дочекатися, поки помре у страшних муках мій теперішній і ти відпишеш.

Обнімаю,
Ілон Марк.


### Тепер то я можу, так?

Тепер ти можеш листами руйнувати гори, мотивувати припливи і відпливи, вибивати інвестиції у Порошенка, викликати сльози у ІГІЛівців на відстані, заряджати воду через електронну пошту і нарешті побачити Марічку. 

Важливо запам"ятати просту ціль:

"Я хочу, щоб той чувак на дроті, витратив на мій лист 3 секунди і одним натиском кнопки зробив, те що потрібно мені"

Егоїстично? Ні, для читача це повинно бути вигідно і ви та людина, яка пояснить чому це вигідно.


І нехай прибудуть з тобою розділові знаки і перевірка синтаксису, бо до мене прогрес ще не дійшов :)

Дякую, 

Люблю-цілую, але не всіх

Тарас,

СІО, ІРО, Клуб##
