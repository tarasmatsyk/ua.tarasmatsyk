---
title: "Що почитати літом?"
date: 2018-06-04T15:11:58+03:00
draft: true
---

Холодного літа вам!
А ось якщо буде дуже холодно потрібно знати, які книги краще палити першими.
Із весною я відстав від графіку і цього разу 

На сьогодні у нас книги:

- Amazon: The Everything Store
- Nassim Taleb: Antifragile
- Gary V: Crushing It
- Rollo Tomassi: The Rational Male - Positive Masculinity

# Amazon: The Everything Store

![The everything store](https://s3.eu-central-1.amazonaws.com/tarasmatsyk-ua/post-10/the-everything-store.jpg "The everything store")


_Про що книга?_

Я б не назвав би це книгою про Амазон, швидше книгою про Джефа Безоза. Півроку я збирався її прочитати і потім раптом наткнувся у магазині і відразу вирішив - час прийшов.
Історія починається зі школи, в якій навчався лисий негідник (тоді звичайно він не був лисим) і тьоті, яка була представником експеременту з пошуку обдарованих дітей. Звучить як людина-ікс, правда? Правда, тільки людиною-ікс він став до того як прийшли про нього писати. 

Ви ж мабуть пам"ятаєте картинку про дві тумбочки, двері, стару хьюндай і думаєте "ось, Безон працював роками, страждав, а потім його мрія здійснилася". Насправді все не зовсім так. Цей самовпевнений чувак чудово виконував свої обов"язки куди б не йшов, ще до того як йому прийшла ідея електронного мазагину книг (саме так задумувався Амазон). Він довго і заплановано звільнявся і його мало хто підтримував, тому що роботка у нього була ок і решту дістати не здавалось проблемою для людини, яка швидко ставала Head of Next Job Title.

Решта сторінок про довгий, важкий і збитковий шлях компанії, яка вийшла в плюс на супер дивній стратегії здешевлення речей, поглинання усіх можливих конкурентів, відкриття нових ринків (все ще чекаю Амазон в Україні) і революції у читанні. Історія нереально цікава, якщо коротко, то про:

- бізнес стратегію
- роботу із конкурентами
- корпоративну культуру
- велику мрію

_Які враження?_

Я не був великим фанатом Джефа, особливо після відео порівняння його ракет і ракет Ілона Маска (можете загуглити на ютубі, дарма зробили так принизливо). Чим більше я читав про нього і його рішення тим більше я захоплювався Безосом. Чим тут захоплюватись, спитаєте ви?
У Амазоні є такі штуки як Джефоїди, тобто вислови Джефа, наприклад: "У нас можна працювати довго, важко і розумно, але не можна вибрати два із трьох". Страшно? Немає ворк-лайф балансу? Ще б пак.

Нереально здивували мене покупки А-зона, коли вони економили на всьому, а потім йшли на шоппінг і купували кілька нових компаній. Власник буквально знищував конкурентів, наприклад була маленька компанія із продажу підгузників, які відмовили у продажі, тоді він пригрозив їм: "Скупити всі довбані підгузники у штатах і продавати їх безоплатно, а коли вони збанкрутують - прийти і купити їх в тричі дешевше". Причому головний герой швидко розбирався у нових штуках і просто обожнював кричати на підлеглих, ну чим не мімішно? А у вас були такі менеджери? Розкажіть мені, я хочу побачити українсього Безоса.

Загалом, поки Амазон ставав на ноги і зводив кредит із дебітом співробітники постійно намагалися оригінально вирішити проблеми всередині компанії і з кожним таким експерементом приходив СЕО і казав "А-енно, а давайте тепер будемо це продавати". Так вони і вийшли на світ із AWS, доставкою на дронах і всілякими амбіційними ідеями. Ще сам Джеф уявляв сервери як електроенергію "Ти платиш тільки за те, що використовуєш".


_Що запам"яталося?_

Запам"яталося багато чого, чесно, я реально дивуюсь, чому Маск і Джобс такі популярні, а така людина як Безос ховається за ними. Звичайно ховається із своїм мішком золотих, але тим не менше.

Починаючи із школи, де маленький хлопчик розповідав: "Я намагаюсь читати 5 книг в тиждень. Моя однокласниця божиться, що читає 10, тому я хочу її обігнати. Думаю вона мене обманює".
Потім епізод із назвами, Амазон - як найбільша річка Америки, а решта приток - чудові назви для сервісів компанії. 

Цікаві епізоди із Джобсом, коли одні боролися за ринок музики, а інші за ринок книг. Ні той, ні інший не розуміли чому той другий займається цією проблемою і так і не спрацювалися.
Загалом, мені здається Безос виграв у битві за книги, не дивлячись на спроби яблочних вийти із ibooks.

Найбільше здивувала мрія негідника :)
Ще з дитинства він думав про колонізацію космосу і саме тому, як секретний проект, почав працювати над Blue Origin, про якого не знали перших кілька років навіть найближчі люди у компанії. Ходили лише здогадки і чутки, та навіть коли це стало відомо офіційно - СМІ розповідали рівно нічого. Цього тижня я дивився інтерв"ю і Амазон вирішив використовувати Місяць для видобування корисних копалин. Сподіваюсь у них це вийде. Хоча не знаю, що станеться швидше, Амазон прийде в Україну чи Амазон почне літати на Місяць.


# Nassim Taleb: Antifragile

![Antifragile](https://s3.eu-central-1.amazonaws.com/tarasmatsyk-ua/post-10/antifragile.jpg "Antifragile")


_Про що книга?_

Розумний Насім розповідає про вплив нестабільності систем на розвиток людства. Як і завжди книга написана в досить науковому стилі (без слова популярному) і змушує засинати швидше ніж 3-х процентне молоко. Щоб ви краще зрозуміли про що, наведу приклад, є системи, які стають тільки сильнішими від різних і неочікуваних змін середовище і усі спроби зробити їх більше крихкими руйнують саму систему. Типовий приклад такої системи - людство, яке розвивається через мутації, вимирання слабких осіб, волі вищих сил (математики і статистики наприклад) і тд. І всі спроби збільшити передбачуваність суспільства руйнує його. Насправді я спеціально перевірив скільки я недочитав і це друга книга, яку я не дочитав і це 300. Триста бляха сторінок із 1300. Серйозно. Я не можу. Я старався як міг, але математичний стиль викладання думок на словах і без формул абсолютно руйнує моє сприйняття теорій Насіма. Знизу чому.


_Які враження?_

Якщо ви читали її, то я сподіваюсь, що вона вам сподобалася, тому що у моєму списку ще дві книги Таліба і я пропустив 2 тижня читання саме через цю мега Антифрагільність. Античитабельність я би сказав, я відчуваю себе школярем початкових класів, коли намагаюсь вмістити його теорії в свої неокріпшу голову. Знаю-знаю, ви скажете - та ти вже другий раз його із йогуртом мішаєш, скільки можна, візьми і прочитай. І я стараюсь, в оригіналі, щоб краще зайшло і знову стається ось що. Сидить, такий значить Табіл.. Таліб і пише: "Ось зараз я доведу вам свою теорію на Єгипті. Там було так і так. І так зробили і так сталось. Ага! Я ж казав! Вона працює". Потім він приходить із другою теорією і знову втирає за свій сраний Єгипет. Таліб, реально, ти з-бав розповідати про те як було тисячі років назад. Це було давно і це ніхто не пам"ятає, а робити мат. теорії на основі переказів - ну ви самі знаєте, так? Це ніби півсвіту вірили якійсь книзі, написаній фіг зна ким, одружувалися тільки із своєї релігії або почали сдавати по 10% на своє ком"юніті, щоб зняти гріхи і благословили їх...чиии.. стоп.. 



_Що запам"яталося?_

Запам"яталися нерелевантні приклади, про те як було колись давно і як його теорії ідеально працюють. Я сподіваюсь що на тих сторінках де я не прочитав - хороший матеріал і це моя велика помилка здатися на середині. На цьому рев"ю закрию, тому що не бачу в ньому корисної для вас інформації. 



# Gary V: Crushing It

![Crushing It](https://s3.eu-central-1.amazonaws.com/tarasmatsyk-ua/post-10/crushing-it.jpg "Crushing It")


_Про що книга?_

Книга від мого вже не найбільшого кумира, але Гарі всеодно респектовий мужик і ця книга саме те, що я очікував від нього. [Тут](https://ua.tarasmatsyk.com/blog/january-reading/) я писав про "Crush It" і як справжній бізнесмен, спікер і хороший письменник Ві взяв і написав книгу як логічне продовження із висновками, прикладами і ретроспективою попередньої. Я таких книг бачив всього 2 (наприклад Freakonomics -> Think Like A Freak та Steal Like An Artist -> Show Your Work). Книга про соц. мережі та використання свого хобі для побудови персонального бренду. Як і для чого він використовує фейсбук, інстаграм, снепчат, твітер і тд. Кожен розділ підкріплений прикладами людей, які прочитали попередню книгу і відкрили свою справу або почали монетизовувати своє хоббі. Мені дуже резонує його підхід до клієнтів і фраза про "Уявіть, що ви змогли б зараз подивитися все життя вашого дідуся чи бабусі. Вам було б цікаво? Тоді чому ви не документуєте своє?". Книга мега крута і не затрималася у мене ні дня після прочитання. Дуже хочу дізнатися, в які руки вона потрапить потім і чи змінить щось.


_Які враження?_

TBA

_Що запам"яталося_

Запам"яталось купа історій про те як автор ламав системи. Наприклад, всі ж хотіли сходити на "безкоштовний" майстер клас розвитку інстаграм аккаунта, так? Але працювати для цього не всі ж хочуть, так??? Що робив Гарі, шукав людей (геолокація, теги, форуми, блоги), які цікавляться тим же чим і він та писав їм. Писав і просив допомогти пропонуючи щось в замін, зрозуміли? Спочатку пропонуєш - потім просиш. Скільком писати? 10-ками? 100-тням? Поки не закінчиться інтернет вдома, так підходить? Або поки не заснеш, а потім прокидаєшся і пишеш далі. Хасл, бейбі, цей гівнюк один із найбільших хаслерів або один із тих, хто найбільше говорить про свою роботу. В будь-якому випадку - він крутий і підходи до клієнтів мене тішать.

Інша розповідь про роботу із різною аудиторією, наприклад із дітьми. Так, із дітьми, вони дуже популярні, адже нове покоління швидше адаптується до "духу часу" і краще користується новими інструментами. Як спілкуватися із батьками, чому дітям може бути цікавий 30-річний мужик і його інстаграм чи снепчат (тут без підконтексту, засуньте брудні думки пальцем туди ж).

Або, підхід людини до ріелтора як блогера, хірурга як блогера, стоматолога як блогера. Та навіть прибиральниці як блогера, розповідайте свої секрети, ніхто, ще раз напишу, ніхто не знає як робити вашу роботу краще за вас, про це і говоріть, пишіть, знімайте, читайте - документуйте, а через 50 років ваші внуки вас лайкнуть. 


